# Metaverse for Smart Factory Contest 2022
Repository นี้เป็นการเผยแพร่ผลงานการแข่งขัน [Metaverse for Smart Factory Contest 2022](https://smartfactory.hcilab.net/contest/metaverse2022/) ซึ่งผู้เข้าร่วมการแข่งขันยินยอมให้เผยแพร่ Source Code ทั้งหมดหรือบางส่วนของโปรแกรมจำลองการทำงาน (Simulation) โดยเป็น Source Code ส่วนการเชื่อมต่อระหว่างโปรแกรมจำลองการทำงาน (Simulation) และ TeleSorting System  มีวัตถุประสงค์เผยแพร่เพื่อให้นำไปใช้ในการศึกษา โดยมิได้อนุญาตให้นำไปใช้เชิงพาณิชย์ใด ๆ ทั้งสิ้น 

## ชื่อผลงาน โรงงานผลิตหมอนยางพาราธรรมชาติด้วยระบบ Digital Twins ผ่านเทคโนโลยี Metaverse เพื่อยกระดับวิสาหกิจชุมชน (Natural Latex Pillow Factory based on Digital Twins in Metaverse for Developing Local SME)
### ที่มาและความสําคัญ
ยางพาราเป็นสินค้าส่งออกสําคัญอันดันต้น ๆ ของประเทศไทย ซึ่งคิดเป็น 4.2 เปอร์เซ็นต์ของสินค้าส่งออกทั้งหมด และผลิตภัณฑ์ยางเป็นสินค้าส่งออกสําคัญอันดับที่ 8 ของประเทศไทย ซึ่งคิดเป็น 3.8 เปอร์เซ็นต์ของสินค้าส่งออกทั้งหมด ทั้งนี้หากจําแนกสินค้าส่งออกในแต่ละหมวด พบว่าในหมวดสินค้าเกษตรกรรม ยางพารานั้นเป็นสินค้าเกษตรกรรมส่งออกที่สําคัญอันดับ 1 ซึ่งมีมูลค่าการส่งออกมากถึง 71,831.7 ล้านบาท คิดเป็น 42.9 เปอร์เซ็นต์ของสินค้าเกษตรกรรมทั้งหมด (สํานักงานพัฒนาการวิจัยการเกษตร, 2558) จากสถิติดังกล่าวแสดงให้เห็นถึงความต้องการของยางพาราและผลิตภัณฑ์ยางพาราในตลาดโลกนั้นมีแนวโน้มสูงยิ่งขึ้น ส่งผลให้ภาคอุตสาหกรรมผลิตสินค้าจากยางพารานั้นต้องเพิ่มกําลังผลิตให้เพียงพอต่อความต้องการสินค้า ทั้งนี้สามารถทําได้ด้วยการเพิ่มเวลาทํางาน เพิ่มเครื่องจักร ปรับปรุงสายการผลิตหรือปรับปรุงประสิทธิภาพการผลิต (นัธธี ถิรพุทธโภคิน, 2560) หนึ่งในผลิตภัณฑ์จากยางพาราที่ได้รับความนิยมและเป็นที่ต้องการในปัจจุบันคือ สินค้าประเภทหมอนยางพารา เป็นหมอนที่ผลิตจากน้ํายางธรรมชาติ มีคุณสมบัติโดดเด่นในด้านความยืดหยุ่น มีความนุ่ม รองรับน้ำหนักและคืนสภาพได้ดี ซึ่งวัตถุดิบอื่นยากที่จะเลียนแบบ (จิตต์ลัดดา ศักดาภิพาณิชย์, 2553) ส่งผลให้หมอนยางพาราเป็นผลิตภัณฑ์ที่เป็นที่ต้องการในตลาด และมีกระแสผู้บริโภคที่สนใจเพิ่มขึ้นอีกด้วย แต่โรงงานผลิตหมอนยางพาราในไทยหลายโรงงานนั้นมีการใช้มนุษย์ในหลายกระบวนการผลิต ส่งผลให้ความสม่ําเสมอในการทํางานและความแม่นยํานั้นน้อยกว่าเมื่อเปรียบเทียบกับกระบวนการผลิตแบบอัตโนมัติเต็มรูปแบบ ซึ่งการที่โรงงานยังคงใช้มนุษย์ในกระบวนการผลิตอาจเป็นหนึ่งในสาเหตุที่ทําให้หมอนยางพารามีต้นทุนค่อนข้างสูง (สํานักหอสมุดและศูนย์สารสนเทศวิทยาศาสตร์และเทคโนโลยี, 2561) โดยการยกระดับให้โรงงานผลิตหมอนยางพาราให้เป็นโรงงานอุตสาหกรรมที่มนุษย์ทํางานร่วมกับหุ่นยนต์และระบบอัตโนมัติ (Human-Robot Collaboration) ต้องมีการหาจุดสมดุลระหว่างความสามารถของเครื่องจักรและการทํางานของมนุษย์ อย่างไรก็ตามโรงงานที่ผลิตหมอนยางพารา จํานวนมากในปัจจุบันยังมีการใช้แรงงานคนอยู่เป็นส่วนใหญ่ ซึ่งทําให้มีต้นทุนการผลิตที่สูงเพิ่มขึ้นไปอีก ทางผู้จัดทําจึงมีแนวคิดที่จะทําโรงงานหมอนยางพารา ให้มีการนําเทคโนโลยีไม่ว่าจะเป็นเทคโนโลยีคู่เสมือนดิจิตอล(Digital Twins), อินเทอร์เน็ตของสรรพสิ่ง (Internet of Things: IoT) โดยอยู่ในรูปแบบของ จักรวาลนฤมิต(Metaverse) มีส่วนเข้ามาช่วยในขึ้นตอนการผลิต ซึ่งจะทําให้เป็นการลดอันตรายต่อพนักงานที่อาจจะเกิดขึ้น อีกทั้งยังเป็นการทําให้ประสิทธิภาพการผลิตเพิ่มขึ้นด้วย ไม่ว่าจะเป็นในด้านคุณภาพที่สูงขึ้น หรือการใช้เวลาผลิตที่ต่ำลง ทําให้เป็นการยกระดับคุณภาพชีวิตและยกระดับโรงงานยางพาราในประเทศไทย
### วัตถุประสงค์
1. เพื่อเพิ่มประสิทธิภาพในการผลิตหมอนยางพาราธรรมชาติให้มีความยืดหยุ่นและสามารถควบคุมโดยระยะไกล
2. เพิ่มความปลอดภัยให้กับพนักงานในขึ้นตอนการผลิตหมอนยางพาราธรรมชาติ
3. เพื่อผลิตสินค้าหมอนยางพาราธรรมชาติตามความต้องการได้อย่างรวดเร็ว แม่นยํา คุณภาพสูง ต้นทุนต่ําและสามารถติดตามผมด้ว Dashboard ผ่านทางเว็ปไซต์
4. เพื่อเพิ่มความสามารถในการใช้งานมนุษย์ทํางานร่วมกับหุ่นยนต์และระบบอัตโนมัติ (Human-Robot Collaboration) ในขั้นตอนของการผลิต จัดเก็บ ตรวจสอบ และจัดส่งสินค้าบรรจุ และจัดส่งออกจากโรงงาน
5. เพื่อยกระดับคุณภาพชีวิตและยกระดับโรงงานยางพาราในประเทศไทย ส่งเสริมการเปลี่ยนจากอุตสาหกรรม 4.0 เป็นภาคอุตสาหกรรม 5.0 (Industry 5.0)
### ประโยชน์ที่ได้รับ
1. สามารถตรวจสอบกระบวนการผลิตหมอนยางพาราธรรมชาติ กระบวนการบรรจุชิ้นงาน จนถึงขั้นตอนการส่งออกจากโรงงาน รวมถึงรายงานผลการทํางานของระบบให้กับหัวหน้าผู้คุมงานและรายงานผลข้อมูลบัญชีให้กับเจ้าของกิจการ
2. พนักงานในโรงงานจะมีความปลอดภัยมากขึ้น จากการที่ไม่จําเป็นต้องเข้าไปอยู่ใกล้ชิดกับสารเคมีในโรงงานโดยตรง
3. การตรวจสอบคุณภาพของสินค้าจะทําได้ง่ายขึ้น เนื่องจากว่าเราสามารถตรวจสอบงานของทั้งโรงงานได้ทั้งหมดภายใต้ระบบที่เราได้สร้างขึ้นมา และยังสามารถตรวจสอบได้จากระยะไกล
4. การทํางานจะมีประสิทธิภาพสูงขึ้นจากการนําเทคโนโลยี Digital Twins, IoT และ Metaverse เข้ามาประยุกต์ใช้ในการผลิต ซึ่งเป็นการดึงศักยภาพของมนุษย์และระบบอัตโนมัติออกมาใช้ให้เกิดประโยชน์สูงสุด
5. ลดภาระการทํางานของลูกจ้าง ทําให้สามารถนําเวลาไปใช้ในกระบวนการอื่นๆให้เกิดประโยชน์กับกระบวนการผลิตได้มากยิ่งขึ้น
### ภาพรวมระบบ
1. การเตรียมวัตถุดิบและตีฟอง การเตรียมวัตถุดิบประกอบไปด้วย น้ํายางพารา60%, สารก่อฟอง, สารก่อเจล, สารเร่งความสุกของยาง, สารเคมีป้องกันการเสื่อมสภาพของยาง จากนั้นนําวัตถุดิบที่เตรียมพร้อม มาผสมในเครื่องผสมและตีฟอง (ในการตีฟองจะมีการควบคุมจํานวนรอบการตีและเวลาการตีฟองโดยการใช้การติดตั้งปุ่มควบคุมตรวจสอบสถานะของเครื่องตีฟอง)
2. การเตรียมแม่พิมพ์ พิมพ์จะต้องถูกทําความสะอาดโดยการใช้น้ํา จากนั้นพ่นน้ํายากันติดเพื่อไม่ให้หมอนติดกับพิมพ์ และทําการปิดฝาพิมพ์ เตรียมพร้อมการฉีดน้ํายางเข้าสู้แม่พิมพ์ (ในการฉีดน้ําเพื่อทําความสะอาด จะถูกควบคุมและตรวจสอบปริมาณและความดันน้ําได้ จากนั้นตรวจสอบระยะของพิมพ์เพื่อฉีดน้ํายากันติดได้อย่างแม่นยําและประหยัดสารเคมี)
3. การฉีดน้ํายางเข้าพิมพ์ น้ํายางจะถูกฉีดไปในพิมพ์โดยการใช้แรงดัน และมีน้ํายางที่ล้นออกมาจากพิมพ์จะถูกเซ็ตตัวในช่วงเวลาอันสั้น ทําให้สามารถใช้ลมเป่ายางส่วนนั้นเป็นเศษฟองยาง ที่สามารถนําไปใช้ต่อได้ (ก่อนกระบวนการฉีดน้ํายางเข้าพิมพ์ จะมีการตรวจจับสถานะของพิมพ์(สถานะการเปิด-ปิดของพิมพ์) ตรวจจับพิมพ์เมื่อมาถึงจุดฉีดน้ํายางเพื่อให้สามารถฉีดน้ํายางเข้าพิมพ์ได้อย่างแม่นยํา)
4. การอบหมอนและทําให้สุก การฉีดน้ํายาเข้าไปในพิมพ์นั้นทําให้ยางมีการเซ็ตตัวหรือสุกซึ่งถูกเร่งด้วยสารเคมี แต่ก็จําเป็นต้องทําการกระตุ้นด้วยอุณหภูมิ จึงต้องนําหมอนยางที่อยู่ในพิมพ์ไปอบด้วยความร้อนเพื่อให้เกิดการขึ้นรูปได้เร็วขึ้น (กระบวนการนี้จะมีการควบคุมอุณหภูมิในการอบและสามารถตรวจสอบสถานะเวลาในการอบหมอนยางพาราได้)
5. การล้างสารเคมี เมื่อหมอนที่ขึ้นรูปออกจากเตาอบ จําเป็นต้องมีการล้างสารเคมีที่ตกค้างภายในหมอนโดยใช้น้ําอุ่น และทําให้เกิดน้ําเสียขึ้นจากกระบวนการนี้ (การล้างสารเคมีนั้นด้วยน้ําจะมีการควบคุมปริมาณน้ําสถานะไหล และอุณหภูมิเพื่อให้สามารถล้างน้ําออกได้อย่างมีประสิทธิภาพ และมีระบบการบําบัดน้ําเสียที่เกิดขึ้น)
6. การอบแห้งด้วยไมโครเวฟ หลังจากหมอนถูกล้างแล้วจําเป็นต้องทําการอบให้แห้งด้วยไมโครเวฟเพื่อป้องกันความชื้นซึ่งเป็นสาเหตุของกลิ่นและการสะสมเชื้อรา (ในขั้นตอนนี้มีการใช้เทคโนโลยีมาควบคุมอุณหภูมิและเวลาในการอบแห้ง จากนั้น ทําการตรวจสอบความแห้งภายในด้วย infrared) ซึ่งการควบคุมหรือจัดการในขั้นตอนต่างๆนั้น สามารถทําได้โดยการใช้ระบบ Cloud แสดงผลไปที่ Metaverse บนอุปกรณ์ที่ใช้เทคโนโลยี VR และ AR เข้าสู่บน Web Application ซึ่งมีการออกแบบในรูปแบบคล้ายกับแผนผังโรงงานที่ควบคุมสถานะได้ใน แต่ละจุดดังรูป รวมถึงดูข้อมูลการจัดเก็บสินค้าและข้อมูลการส่งออกได้โดยใช้ระบบ Dashboard
![Screenshot (857)](https://user-images.githubusercontent.com/114386015/196632843-258378d2-1cc8-4ce4-8a03-56f1cf510f0c.png)

### คลิปนำเสนอผลงาน
https://youtu.be/iqWw5i5p2Pg

## รายชื่อสมาชิกทีมอย่าคุยเรื่องบินสูงในฝูงไก่
1. พัชรพล แก้วเนิน 
2. ณัฐสิทธิ์ หนูเกื้อ 
3. กิตติพงศ์ เทพอยู่ 
4. กันตพงศ์ วงศ์พานิชย์ 
5. รุดฟาน ไมมะหาด 
6. โชติอนันต์ทรัพย์ โสภาเคน 
### ช่องทางการติดต่อ
Email: kittipong.tpy@gmail.com 
